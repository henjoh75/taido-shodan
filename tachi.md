# Tachi – Fotställningar

En viktig grund för att kunna förflytta sig och utföra tekniker på ett korrekt sätt är att behärska de grundläggande fotställningarna.

Alla ställningar, utom heisoku dachi och musubi dachi är låga; huvudet ska inte röra sig särskilt mycket i höjdled när man växlar mellan 
dem.

I bilderna nedan visar den röda punkten tyngdpunktens position. Procentsiffrorna anger viktfördelning per fot. Pilen visar näsans 
riktning – kidosen, och den korsande linjen visar höftens vinkel mot kidosen.


## Heisoku dachi

Utgångsposition. Används till exempel vid seiritzu och som mellanlägen i samtliga -in hokei. Fötterna är stängda (heisoku), vilket 
indikerar en form av redoposition, till skillnad mot musubi dachi (nämns längre fram) som är mer avslappnad. Benen är lätt böjda i 
knävecken, inte låsta.

![Heisoku dachi](/images/heisoku-dachi.png)
 

## Kokutsu dachi
Kokutsu betyder bakåtlutande. Viktfördelningen ska vara cirka 70 % på den bakre foten och 30 % på den främre. Höftens vinkel mot 
kidosen ska vara 45°. Används till exempel i shudan gamae och ska passeras i de flesta förflyttningar som görs. Ställningen ska vara 
låg för att man enkelt ska kunna röra sig åt vilken 3-dimensionell riktning som helst.

![Kokutsu dachi](/images/kokutsu-dachi.png) 


## Eji dachi
Kroppsvikten ska vara jämnt fördelad mellan fötterna. Höften ska vara vinkelrät mot kidosen. Vinklarna mellan överkropp – lår – 
underben ska vara 90° och knät på bakre benet är endast någon centimeter ovanför marken. Används till exempel i gedan gamae.
 
![Eji dachi](/images/eji-dachi.png)


## Ryunen dachi
Höftens vinkel mot kidosen ??? Axlarna går längs med kidosen. Knät på bakre benet är endast någon centimeter ovanför marken. Detta är 
fötternas position i jodan gamae.

![Ryunen dachi](/images/ryunen-dachi.png)
 

## Mae ashi dachi
I stort sett all vikt ska vara på den främre foten (mae ashi). Höften ska vara vinkelrät mot kidosen. Knäna ska vara ihop för att 
skydda skrevet. Ställningen är låg; om man rör sig från kokutsu dachi (shudan gamae) ska huvudet inte röra sig i höjdled. Används till 
exempel som slutposition vid sosoku och passeras vid tsuisoku.

![Mae ashi dachi](/images/mae-ashi-dachi.png)
 

## Ushiro ashi dachi
I stort sett all vikt ska vara på den bakre foten (ushiro ashi). Höftens vinkel mot kidosen ska vara 45°. Knäna ska vara ihop för att 
skydda skrevet. Ställningen är låg; om man rör sig från kokutsu dachi (shudan gamae) ska huvudet inte röra sig i höjdled. Passeras vid 
till exempel kosoku och gensoku och är även slutpositionen för insoku.

![Ushiro ashi dachi](/images/ushiro-ashi-dachi.png)
 

## Fudo dachi
Fudo betyder stabil/orörlig, vilket stämmer bra med ställningen. Används till exempel i hentai no hokei där den passeras i teknikerna i 
början. Passeras även vid till exempel kosoku.

![Fudo dachi](/images/fudo-dachi.png)


## Zenkutsu dachi
Bakre benet ska vara sträckt och den mesta vikten ska vara på främre benet. Ställningen förekom tidigare vid gensoku och i kobo, men 
förekommer mig veterligen numera inte alls inom taidon. Den kommer ursprungligen från karaten och finns kvar där i de flesta stilarna.

![Zenkutsu dachi](/images/zenkutsu-dachi.png)
 

## Musubi dachi
Öppen fotställning. Musubi betyder förenade/kopplade, vilket avser hälarna. Används till exempel vid ritsurei; när man bugar ändras 
fotställningen från heisoku dachi till musubi dachi. En anledning till att den inte är med bland de ”officiella” ställningarna kan vara 
att den är så vanlig i Japan generellt sett och inte har någon direkt koppling till budo, då den är så öppen och avslappnad.

![Musubi dachi](/images/musubi-dachi.png)
 

## Kiba dachi
Som fudo dachi fast med fötterna parallellt. Kiba betyder bredbent(?). Passeras i till exempel hentai no hokei.
 
![Kiba dachi](/images/kiba-dachi.png)
