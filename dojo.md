# Gå in i Dojon

När man går in i träningslokalen - *dojon* - ska man lämna allt som inte har med träningen att göra utanför. En markering/trigger för detta är att man hälsar 
mot dojon när man går in och ut. Ställ om hjärnan till ”träningsläge” och fokusera på aktiviteten i dojon.
Eventuella smycken ska vara avtagna för att undvika att fastna i något eller rispa sig själv eller någon annan.

## Rei – Hälsning

Varje träning börjar och slutar med in- respektive uthälsning – *rei*, som görs antingen stående – *ritsurei*, eller sittande – *zarei*.
Vid träningspassets början ropar instruktören *”Seritzu!”* (ställ upp), varpå eleverna ställer upp på ett led i grad- och längdordning 
med de högst graderade längst till höger. Bland de som har samma grad står den som är längst längst till höger, och så vidare. Får 
inte alla plats i samma led görs ett nytt led bakom det första.
Eleven längst till höger (E) ropar ut kommandon som övriga elever (A) följer. Så här kan det låta vid en inhälsning:

E: *”Seiza”* (sitt)  
E: *”Mokuso”* (meditera – förbered sinnet för att träna hårt)  
E: *”Mokuso yame”* (avsluta meditaion)  
E: *”Shomeni tai rei”* (hälsa framåt – ofta finns en bild på Saiko Shihan här)  
E: *”Sensei nnn ni tai rei”* (hälsa mot chefstränare)  
A: *”Onegai shimasu”* (ung. ”var snäll och lär mig”)  
E: *”Sensei gata ni tai – rei”* (vänd mot övriga instruktörer och hälsa)  
A: *”Onegai shimasu”*  
E: *”Otagani rei”* (hälsa på varandra)  
A: *“Onegai shimasu”*  
E: *“Keiritzu”*  
 

Vid uthälsning låter det likadant förutom att man instället för att be varandra att lära oss, tackar för en bra träning. Detta genom att byta ut ”Onegai shimasu” mot ”Domo arrigato gozaimasu”.

## Taido gojokun

Taidons fem ”ledord” är en samling påståenden som utgör navet i taidons filosofi. Lite som förhållningsregler, men så mycket mer om man analyserar dem.
Det är svårt att översätta från Japanska, bland annat för att översättaren måste känna till sammanhang och bakgrund för att förstå vad författaren avsåg. För den som vill läsa mer kan jag rekommendera Andy Fossets inlägg om ämnet på hans taidoblog. 
Såvitt jag känner till finns det ett par olika översättningar till engelska men endast den här till svenska, som är med i materialet till Svenska Taidoförbundets stegkurser:

### Sinne
*Kokoroo meikyoo ni shite shogyoo no jissoo o utsushi shinii tadashiki o ereba madowasareru koto nashi.*  
Rensa sinnet och låt dess rena spegel reflektera omgivningen. Med korrekt sinnesstämning ser du den rätta vägen.

### Attityd
*Tai tansei ni shite shingyoo no ittai o hakari taii tadashiki o ereba anadorareru koto nashi.*  
Kropp och sinne måste vara ett. Med korrekt attityd blir du respekterad.

### Energi
*Ki juitsu ni shite seiki o tanden ni hasshi kii tadashiki o ereba osore ononoku koto nashi.*  
Stärk hela dig med positiv energi från tanden, energins källa. Med korrekt energi fruktar du ingen kamp (situation).

### Agerande
*Gyo jissen suru ni rinri no joodoo o mamori gyoi tadashiki o ereba ayamari okonau koto nashi.*  
I varje handling; följ den väg och de etiska regler som du blivit lärd. Med korrekt agerande går du rätt längst den mänskliga vägen.

### Teknik
*Gi ohen ni shite shintai o jizai ni utsushi gii tadashiki o ereba seisareru koto nashi.*  
Gör de nödvändiga åtgärderna för att bemöta (kamp) situationen. Var anpassningsbar i din teknik och behåll friheten i de kroppsliga rörelserna. Med korrekt teknik har du kontrollen.

